## 180324记忆碎片.望江桥 - 茶叶罐 - XAS-712的茶楼时光
&emsp;&emsp;过午，饮茶于一坊。方饮一杯，闻风落叶，遂置桌上，推门而出。  
&emsp;&emsp;既出而行于路，风微寒，长拂过而落叶纷飞。江上涟漪，推叶舟行。望两岸树，叶皆如金，寥寥几枫叶甚红，相衬而为秋色。  
&emsp;&emsp;行数百步而遇一石桥，其名曰望江桥。其长约三十余丈，宽约能容四人并行。两侧各有阶十七，稍缓，中有一平地约十丈见方，侧刻其名，其色青。石栏侧立，其色略灰，栏上有雕，形为柱状，多为云龙之属。桥下能容二舟并行，仍有间且广，约半船之宽。  
&emsp;&emsp;风止，登桥而东望，见一舟泊江岸。酒坛四五立舱中，盖南岸酒家之舟。舟上一人抱坛而行至酒家，而复回。遥可闻酒之味甚浓。夹岸树皆相映江中，江甚清，似一明镜。西望见一村，见数家起炊烟。  
&emsp;&emsp;天色渐晚，便欲还。夹岸灯火通明，其光映水中，如落英缤纷。忽似闻远人歌，乃止步而听之，隐约能闻笛声长。续行，逢友人，共议秋色。其云江城之秋，乃绝美之景也。问其况，曰今者不如前也而叹，便感秋色亦凄。  
&emsp;&emsp;至茶坊，茶已凉矣，乃燃烛煮茶而饮。行人渐少，皆速行，盖雨者也。雨落江中而生花，因雨甚疾而不可数。偶见一舟行于江，人坐舱中，缓行至一酒家，系舟于岸，下而入之。复饮茶而感其味微涩，与今之景甚合，遂饮茶而观雨。  
&emsp;&emsp;雨何时止？尚不知也。乃复饮数杯，撑伞而归。  
